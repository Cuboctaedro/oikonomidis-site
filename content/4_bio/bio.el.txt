Title: Βιογραφικό

----

Image: 

----

Text:

Γεννήθηκε στις 06/12/1936 στο χωριό Κοιλάνι Λεμεσού. Με τη ζωγραφική ασχολείται από τα μαθητικά του χρόνια. Στο Λανίτειο Γυμνάσιο Λεμεσού, όταν φοιτούσε εκεί (1948-1954), είχε δάσκαλο του τον ζωγράφο Βίκτωρα Ιωαννίδη. Σπούδασε Οδοντιατρική στο Πανεπιστήμιο Αθηνών (1957-1963) και από το 1963 εξασκεί το επάγγελμα του οδοντιάτρου στη Λεμεσό. Το 1966 νυμφεύεται την Δήμητρα Οικονομίδου με την οποία αποκτούν τρία παιδιά. Το 1970 εκλέγεται μέλος του 1ου Πολιτικού Γραφείου της Ενιαίας Δημοκρατικής Ένωσης Κέντρου – ΕΔΕΚ και από το 1979 έως το 1988 εκλέγεται μέλος της Σχολικής Εφορείας των Ελληνικών Εκπαιδευτηρίων Λεμεσού. Την περίοδο 1983-1985 εκλέγεται Μέλος του Συμβουλίου του Παγκύπριου Οδοντιατρικού Συλλόγου και από τον Μάρτιο 1989 έως τον Δεκέμβριο 1991 διατελεί Δημοτικός Σύμβουλος του Δήμου Λεμεσού υπό δημαρχίας Α. Χατζηπαύλου. Είναι ιδρυτικό μέλος του Συνδέσμου «Φίλοι της Λεμεσού» το οποίο συστάθηκε το 1996. Από το 1995 είναι Μέλος του Ε.ΚΑ.ΤΕ.

Ο Στάθης Οικονομίδης εργάζεται βασικά σε έργα ακουαρέλας. Η θεματογραφία του είναι παρμένη από την κυπριακή φύση και ζωή. Το κυπριακό τοπίο είναι κυρίαρχο στοιχείο στη ζωγραφική του δουλειά, ακλουθώντας κυρίως την ρεαλιστική τεχνοτροπία. Διοργάνωσε έξι συνολικά ατομικές εκθέσεις έργων του και πήρε μέρος σε πολλές ομαδικές εκθέσεις ζωγραφικής.

Έχει εικονογραφήσει βιβλία και ποιητικές συλλογές.

Για το καλλιτεχνικό, κοινωνικό και πολιτικό έργο του έχει λάβει τιμητικές διακρίσεις από τον Δήμο Λεμεσού, το ΣΚΚ ΕΔΕΚ, την Συνομοσπονδία Εργαζομένων Κύπρου (ΣΕΚ) Λεμεσού, το Ιατρικό Μουσείο Κύπρου & τον Οδοντιατρικό Σύλλογο και το Λανίτειο Λύκειο Α’.

## Ατομικές Εκθέσεις

**29/04/1977** Πολιτιστικό Μέγαρο Δήμου Λεμεσού. Διοργανωτής η Εταιρεία Επιστημονικών και Πολιτιστικών Μελετών. Εγκαίνια από τον Δήμαρχο Λεμεσού Φώτη Ι. Κολακίδη
**03/04/1981** Γκαλερί «Πολύτοπο» Λεμεσός. Εγκαίνια από τον Υπουργό Παιδείας και Πολιτισμού Νίκο Κονομή
**16/06/1984** Γκαλερί «Θεμέλιο» Λεμεσός. Εγκαίνια από τον Υπουργό Προεδρίας Ντίνο Μιχαηλίδη
**23/10/1987** Γκαλερί «Θεμέλιο» Λεμεσός. Εγκαίνια από τον Έπαρχο Λεμεσού Α. Αγγελίδη
**19/05/1994** Γκαλερί «Αποκάλυψη» Λευκωσία. Εγκαίνια από την Υπουργό Παιδείας και Πολιτισμού Κλαίρη Αγγελίδου
**14/10/2009** Κέντρο Τεχνών του Ιδρύματος Πανίκος Μαυρέλλης. Εγκαίνια από την προϊσταμένη των Πολιτιστικών Υπηρεσιών του Δήμου Λεμεσού, Δρ Νάτια Αναξαγόρου

## Ομαδικές Εκθέσεις

**22/01/1968** Ομαδική Έκθεση Ζωγραφικής & Γλυπτικής Λεμεσιανών Καλλιτεχνών. Αίθουσα εκθέσεων Δημοτικού Μεγάρου Λεμεσός
**17/02/1979** Ομαδική Έκθεση Κυπρίων Καλλιτεχνών της Λέσχης Λάϊονες Λεμεσού. Γκαλερί «Ζυγός» Λεμεσός
**19/06/1980** Έκθεση ζωγραφικής αυτοδίδακτων και ερασιτεχνών. Παγκύπριο Γυμνάσιο Λευκωσία
**06/05/1980** Ομαδική έκθεση ζωγραφικής «Η Λεμεσός που χάνεται». Γκαλερί «Πολύτοπο» Λεμεσός
**10/06/1981** Γκαλερί «Θεμέλιο». Λέσχη Λάϊονες Λεμεσού
**10/12/1981** Γκαλερί «ΙΚΟΝΑ» Λεμεσός
**03/06/1982** Έκθεση αυτοδίδακτων ζωγράφων. Γκαλερί-Μπουάτ «ΝΗΛΙΟΣ» Λεμεσός
**16/07/1982** Έκθεση λεμεσιανών ζωγράφων. Γκαλερί-Μπουάτ «ΝΗΛΙΟΣ» Λεμεσός 
**21/11/1982** Ομαδική έκθεση κυπρίων ζωγράφων στο πλαίσιο της «εβδομάδας παιδιού 21-27/11/1982». Γκαλερί-Μπουάτ «ΝΗΛΙΟΣ» Λεμεσός
**19/10/1983** Έκθεση τέχνης του «Παγκύπριου Συνδέσμου για Καταπολέμηση της Μάστιγας της Πείνας». Γκαλερί-Μπουάτ «ΝΗΛΙΟΣ» Λεμεσός
**14/11/1983** Μέλη του ομίλου αυτοδίδακτων ζωγράφων Κύπρου εκθέτουν στην Αθήνα. Πνευματικό Κέντρο Δήμου Αθηναίων
**1984** Έκθεση ζωγραφικής του «Ladies Circle» υπέρ των λευχαιμικών παιδιών
**15/03/1984** Έκθεση Ζωγραφικής – Γλυπτικής – Κεραμικής. Γκαλερί ξενοδοχείου ΚΑΝΙΚΑ
**21/08/1984** Έκθεση Ζωγραφικής στο Φεστιβάλ Πολιτιστικής Κληρονομιάς. Amathus Beach Hotel
**12/10/1984** Έκθεση Κύπριων Διακεκριμένων Ζωγράφων. Γκαλερί «The House of Art»
**20/11/1985** Ομαδική έκθεση ζωγραφικής – Γλυπτικής. Εικαστικό Κέντρο - Γκαλερί «Ζαχαρίας» 
**1986** Ειδική έκθεση ζωγραφικής του Ιδρύματος καθυστερημένων παιδιών «Θεοτόκος»
**28/01/1987** Ομαδική Έκθεση Ζωγραφικής και Γλυπτικής Λάϊονς Αμμοχώστου. Γκαλερί «Μορφή»
**26/10/1988** Ομαδική έκθεση κυπρίων καλλιτεχνών. Γκαλερί «Ρωγμή»
**26/06/1989** Λέσχη «Λάϊονς Λεμεσού» - Ελληνική Τράπεζα Λτδ
**25/06/1993** Τιμητική εκδήλωση και έκθεση έργων τέχνης καλλιτεχνών αποφοίτων Λανιτείου
**08/10/1993** Γκαλερί «Μορφή» Λεμεσός
**15/12/1993** Έκθεση ζωγραφικής της «Κίνηση Συμπαράστασης προς τους φορείς του AIDS και συγγενείς»
**29/06/1994** «Από το Κούριο στο Κίτιο», Ζωγραφική-Γλυπτική-Χαρακτική-Κεραμική. Αίθουσα Τέχνης «Έκφραση» Λάρνακα
**21/03/1995** Έκθεση ακουαρέλλας με κύπριους ζωγράφους από όλη τη Κύπρο. Γκαλερί «Alinea» Λευκωσία
**1995** Ομαδική Κυπρίων Καλλιτεχνών, Θέληση ’95, «Morphy gallery»
**11/05/1994** Παγκύπρια Έκθεση Τέχνης Ε.ΚΑ.ΤΕ. «Γαία-Αφροδίτη». Πύλη Αμμοχώστου
**27/11/1996** Οι εικαστικές τέχνες στηρίζουν το θέατρο. Peters Gallery, 
**07/12/1997** Πολιτιστική Εκδήλωση Παγκύπριου Οδοντιατρικού Συλλόγου. Αίθουσα Μελίνα Μερκούρη Λευκωσία
**1998** Έκθεση του Μελάθρου Αγωνιστών της ΕΟΚΑ
**07/12/1998** Έκθεση έργων τέχνης κύπριων καλλιτεχνών. Αίθουσα Καστελλιώτισσα, Λευκωσία
**2002** Έκθεση έργων τέχνης του «Παγκύπριου Συνδέσμου Καρκινοπαθών και Φίλων»
**22/11/2002** Έκθεση ζωγραφικής «Η Τέχνη για την υγεία» του «Παγκύπριου Συνδέσμου Φίλων Νεφροπαθών». Δημαρχιακό Μέγαρο Στροβόλου
**16/04/2003** Έκθεση ζωγραφικής. Γκαλερί «Artouch» Λεμεσός
**2004** Έκθεση Δημιουργίας Ρευματοπαθών και Φίλων. Αντιρευματικός Σύνδεσμος Κύπρου
**10/12/2004** Οδοντιάτρων Έργα. Ξενοδοχείο Holiday Inn Λεμεσός
**2014** Έκθεση τέχνης του ιδρύματος για άτομα με νοητική αναπηρία «Άγιος Στέφανος»

## Ποιήματα

- *Ο φάρος ο οδηγός* (στους πεσόντες υπέρ της Δημοκρατίας και ανθρώπινης αξιοπρέπειας, Φωτίου και Λοΐζου - Δημοσιεύθηκε στην εφημερίδα «ΤΑ ΝΕΑ» στις 07/09/1974)
- *Ο πόνος του σκλάβου* - Δημοσιεύθηκε στο περιοδικό «Κύπρος 1974», έτος Α’, τεύχος 1
- *Οι μπουλτόζες*
- *Βιώματα*
- *Ήρθαν οι βάρβαροι*
- *Στης νύχτας τη σιωπή*
- *Ίσως*
- *Καλησπέρα – Καληνύχτα*
- *Χωρίς ελπίδα*
- *Σ’ είδα χθες*
- *Ποιος θα το πάρει;*
- *Η παλιά φωτογραφία*
- *Ο θάνατος του φίλου*
- *Ο διψασμένος στρατοκόπος*
- *Το ξεσήκωμα των σκλάβων*
- *Επίκληση*
- *Ο Γολγοθάς*
- *Οι πουλημένοι*
- *Οι αρουραίοι και τυφλοπόντικες*
- *Οι μοίρες*
- *Χωρίς Τίτλο*
- *Ανεπιστρεπτί*

## Εικονογραφήσεις βιβλίων και ποιητικών συλλογών

- «Αμπελουργικό Μουσείο Κοιλανίου», Όμιλος Κοιλανιωτών. Κείμενα: Μαρούλα Γιασεμίδου Κάτζη, Σκίτσα: Στάθης Οικονομίδης
- Κούλα Παρασκευά «Ασάλευτα και Πολυσάλευτα, ποιήματα», 1982 Λεμεσός. Εξώφυλλο: Στάθης Οικονομίδης
- Πιτσιλλίδης, Μιχάλης Γ., «Ο Αλή Τσελέπης και άλλα διηγήματα»; Κυπρογένεια 1988 Λευκωσία. Σχέδια: Στάθης Οικονομίδης
- Κούλα Παρασκευά, «Εκεί που χόρευε το φώς, αφηγήματα-διηγήματα». 2006 Λεμεσός. Εικονογράφηση: Στάθης Οικονομίδης
- Κούλα Παρασκευά, «Γη μου πελαγινή, ποιήματα». 2008 Λεμεσός. Εξώφυλλο: Στάθης Οικονομίδης
- Ανδρέας Χατζηχαμπής, «Στην ακτή των ποιητών». Βιβλιοεκδοτική, 2008 Λεμεσός. Εικονογράφηση: Στάθης Οικονομίδης

## Αναφορές

- Νάτια Αναξαγόρου, «Αρχαίες και μεσαιωνικές παραλληλίες στη σύγχρονη κυπριακή τέχνη». Δήμος Λεμεσού, 2014 Λεμεσός. Υδατογραφία του Στάθη Οικονομίδη «το μοναστήρι του Τιμίου Σταυρού», σελ. 159
- Μεγάλη Κυπριακή εγκυκλοπαίδεια, εκδ. Φιλόκυπρος. «Οικονομίδης Στάθης», τεύχος 237, σελ. 328
- Καλλιτέχνες της Κύπρου. Οικονομίδης Στάθης, σελ. … Εκδότης Γκαλερί Πάνθεον, 2018
- http://www.cyprusmedicalmuseum.org/index.php/el/11-katalogos-doriton/64-oikonomidis
- http://www.polignosi.com/cgibin/hweb?-A=8180&-V=limmata
- https://www.dental.org.cy/history
- https://apsida.cut.ac.cy/items/show/40869

----

Picture: 